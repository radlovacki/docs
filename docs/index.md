# Програмски језик C

![Програмски језик C](images/c.svg){ width="240" }

## Коме је овај приручник намењен?

Овај приручник намењен је ученицима средње школе који у току школовања похађају
наставу из програмирања у програмском језику C - првенствено за наставни
предмет **Програмињање** у I и II разреду образовног профила
**Електротехничар информационих технологија** и II и III разреду образовног
профила **Електротехничар рачунара**.

**У школи не учим програмски језик C. Да ли је овај приручник за мене?**

Наравно! Програмски језик C ради на много нижем нивоу од осталих програмских
језика који су данас у употреби. Због тога, C омогућује развијање програма
високих перформанси, боље разумевање функционисања рачунарских система, па чак
и боље разумевање осталих програмских језика! Програмски језик C користе сви
програмери који раде на развоју системских апликација и оперативних система,
као и они који раде на развоју IoT пројеката и пројеката са уграђеним системима.

**Да ли могу да користим програмски језик C на мом рачунару?**

Наравно! Уопште није битно какве су перформансе рачунарског система нити који
оперативни систем рачунар користи. Корисници оперативног система Windows могу
бесплатно преузети интегрисана развојна окружења или едиторе попут Visual
Studio, Visual Studio Code, Code::Blocks, Eclipse, NetBeans IDE, Dev C++... и
Microsoft, GNU, clang, intel или друге C/C++ компајлере. Корисници оперативног
система Linux већ имају инсталиран C/C++ компајлер - требају само одабрати
развојно окружење или едитор. Apple корисници могу бесплатно преузети
Xcode/Developer алате из продавнице. Програми из овог приручника извршаваће се
на сваком рачунару, на свим оперативним системима, искомпајлирани било којим C
компајлером.
