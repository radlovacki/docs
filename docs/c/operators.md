# Оператори језика

**Оператори** извршавају операције над операндима што резултира неком
вредношћу, ознаком или догађајем. Из тога следи да су **операнди** ентитети над
којима оператори извршавају операције. На пример, у изразу $2+3$, оператор је
знак операције $+$, док су операнди бројеви $2$ и $3$, што резултира вредношћу
$5$.

Оператори се представљају унапред дефинисаним карактерима:

```text
[  ]  (  )  .  ->
++  --  &  *  +  -  ~  !  sizeof
/  %  <<  >>  <  >  <=  >=  =^=  !=  ^  |  &&  ||
?  :
=  *=  /=  %=  +=  -=  <<=  >>=  &=  ^=  |=
,  #  ##
```

Оператори се могу примењивати над једним, два или три операнда.
**Унарни оператори** примењују се само над једним операндом и могу бити
префиксни када се наводе пре операнда, или постфиксни када се наводе после
операнда. **Бинарни оператори** примењују се над два операнда и обично се
налазе између њих. Постоји и један **тернарни оператор** који се примењује на
три операнда.

**Израз** можемо дефинисати као део кода који по извршењу даје једну вредност.
Изразе градимо од операнада и оператора, чији редослед извршавања зависи од
коришћења заграда, система приоритета оператора (датог у табели испод) и типова
података, слично као у математици.

**Наредба** представља основну јединицу обраде у рачунарском програму која
означава акцију која треба бити извршена. Наредбе делимо на просте, сложене и
управљачке. Проста наредба представља елементарну обраду која се не може
разложити на две или више наредби. Просту наредбу у програмском језику C може
да представља сваки израз који се завршава знаком ;.**Сложена наредба** (тзв.
управљачка структура) представља структуру која управља редоследом извршавања
наредби. Управљачке наредбе не врше обраду већ управљају током извршавања
програма помоћу лабела, односно ознака наредби. У програмском језику C
разликујемо наредбе од дефиниција и декларација, док се у неким програмским
језицима дефиниције и декларације називају описним наредбама.

Како би могли исправно писати изразе и наребе и добити жељене резултате, важно
је да знамо којим редоследом оператори извршавају операције над операндима.
Првенство (приоритет) оператора одређује редослед примене оператора у изразима
и дефинисан је системом приоритета оператора.

Асоцијативност оператора је особина која одређује како се оператори групишу у
одсуству заграда, а приоритет оператора одређује редослед њиховог извршавања. У
програмском језику C oператери могу бити лево-у-десно асоцијативни (што значи
да се операције групишу са леве стране) или десно-у-лево асоцијативни (што
значи да се операције групишу са десне стране). Према приоритету извршавања,
сви оператори подељени су у 15 група. На почетку ће бити наведени оператори у
програмском језику C, њихови приоритети, називи и асоцијативност, па ће се у
лекцијама које следе објаснити како се користе.

| П | Оператор   | Назив                                       | Асоцијативност |
| - | ---------- | ------------------------------------------- | -------------- |
| 1 | ``++``     | Постиксни инкремент                         | Лево-у-десно   |
| 1 | ``--``     | Постиксни декремент                         | Лево-у-десно   |
| 1 | ``()``     | Позив функције                              | Лево-у-десно   |
| 1 | ``[]``     | Елемент низа                                | Лево-у-десно   |
| 1 | ``.``      | Селекција члана структуре/уније             | Лево-у-десно   |
| 1 | ``->``     | Селекција члана структуре/уније показивачем | Лево-у-десно   |
| 2 | ``++``     | Префиксни инкремент                         | Десно-у-лево   |
| 2 | ``--``     | Префиксни декремент                         | Десно-у-лево   |
| 2 | ``+``      | Унарно плус                                 | Десно-у-лево   |
| 2 | ``-``      | Унарно минус                                | Десно-у-лево   |
| 2 | ``!``      | Логичко НЕ (NOT)                            | Десно-у-лево   |
| 2 | ``~``      | Битско НЕ (NOT)                             | Десно-у-лево   |
| 2 | ``(type)`` | Кастовање типа                              | Десно-у-лево   |
| 2 | ``*``      | Индирекција (де-референца)                  | Десно-у-лево   |
| 2 | ``&``      | Адреса                                      | Десно-у-лево   |
| 2 | ``sizeof`` | Величина                                    | Десно-у-лево   |
| 3 | ``*``      | Множење                                     | Лево-у-десно   |
| 3 | ``/``      | Дељење                                      | Лево-у-десно   |
| 3 | ``%``      | Остатак дељења                              | Лево-у-десно   |
| 4 | ``+``      | Сабирање                                    | Лево-у-десно   |
| 4 | ``-``      | Одузимање                                   | Лево-у-десно   |
 5 	       ``<<``          Битско померање лево                              Лево-у-десно
 5 	       ``>>``          Битско померање десно                             Лево-у-десно
 6         ``<``           Мање                                              Лево-у-десно
 6         ``<=``          Мање и једнако                                    Лево-у-десно
 6         ``>``           Веће                                              Лево-у-десно
 6         ``>=``          Веће и једнако                                    Лево-у-десно
 7         ``==``          Једнако                                           Лево-у-десно
 7         ``!=``          Различито                                         Лево-у-десно
 8         ``&``           Битско И (AND)                                    Лево-у-десно
 9         ``^``           Битско ексклузивно ИЛИ (XOR)                      Лево-у-десно
 10        ``|``           Битско ИЛИ (OR)                                   Лево-у-десно
 11        ``&&``          Логичко И (AND)                                   Лево-у-десно
 12        ``||``          Логичко ИЛИ (OR)                                  Лево-у-десно
 13        ``?:``          Тернарни услов                                    Десно-у-лево
 14        ``=``           Додела                                            Десно-у-лево
 14         ``+=``          Додела са сабирањем                               Десно-у-лево
 14        ``-=``          Додела са одузимањем                              Десно-у-лево
 14         ``*=``          Додела са множењем                                Десно-у-лево
 14         ``/=``          Додела са дељењем                                 Десно-у-лево
 14         ``%=``          Додела са остатком дељења                         Десно-у-лево
 14         ``<<=``         Додела са битским померањем лево                  Десно-у-лево
 14         ``>>=``         Додела са битским померањем десно                 Десно-у-лево
 14         ``&=``          Додела са битским И (AND)                         Десно-у-лево
 14         ``^=``          Додела са битским ексклузивним ИЛИ (XOR)          Десно-у-лево
 14         ``|=``          Додела са битским ИЛИ (AND)                       Десно-у-лево
 15        ``,``           Запета                                            Лево-у-десно
