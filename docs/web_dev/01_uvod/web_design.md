# Web Design (II разред)

**Питање 161.** из Приручника за матурски испит. Заокружити број испред исказа
који тачно дефинише појам веб сајта:

1. скуп протокола за отпремање и преузимање података са интернета, као и протоколи
за комуникацију на интернету
2. **скуп веб-страница које могу да садрже текст, слике, видео снимке и други
мултимедијални садржај састављен у једну целину**
3. веб сајт чини интернет прегледач - програм који се користи за читање хипертекст
докумената
4. интернет сервис (www) који омогућава корисницима размену докумената која се
састоје од текста, слика и мултимедијалних компоненти

**Питање 162.** из Приручника за матурски испит. Заокружити број испред тачног
одговора. Основни протокол који користи веб сервер је:

1. SMTP
2. **HTTP**
3. HTML
4. WWW

**Питање 163.** из Приручника за матурски испит. Заокружити број испред тачног
одговора. Која је основна улога CSS-a (Cascading Style Sheet):

1. Дефинише структуру и садржај странице
2. **Дефинише конкретан изглед елемената странице**
3. Дефинише којим језиком веб сервер извршава динамичку веб страницу
4. Дефинише протокол за приступ одређеној веб страници

**Питање 164.** из Приручника за матурски испит. Заокружити број испред тачног
одговора. Унутар HTML странице, CSS правила се креирају навођењем селектора
елемента, својстава и вредности. Како се дефинишу селектори HTML елемента:

1. Селектори се дефинишу искључиво на основу имена HTML елемента
2. **Селектори се дефинишу на основу имена елемента, назива класе или
идентификатора елемента**
3. Селектори се дефинишу на основу атрибута сваког HTML елемента
4. Селектори се дефинишу коришћењем кључне речи `selector` и атрибута

**Питање 165.** из Приручника за матурски испит. Заокружити број испред тачног
одговора. Дефинисан је стил елемента у оквиру кога се налази позадинска слика.
Коју вредност својство `background-repeat` треба да има уколико слика не треба
да се понавља у оквиру елемента:

1. `background-repeat: fixed;`
2. `background-repeat: null;`
3. **`background-repeat: no-repeat;`**
4. `background-repeat: repeat-x;`

**Питање 166.** из Приручника за матурски испит. Заокружити број испред тачног
одговора. Селектором `a:visited` омогућава се стилизовање:

1. активног линка
2. **посећеног линка**
3. линка када се преко њега пређе мишем
4. елемента са називом класе: а

**Питање 167.** из Приручника за матурски испит. Заокружити број испред тачног
одговора. Које од понуђених својстава омогућава постизање ефекта слојевитости
елемената у оквиру HTML стране?

1. Својство `overlap`
2. Својство `layer`
3. **Својство `z-index`**
4. Не постоји решење за постизање слојевитости елемената HTML стране

**Питање 168.** из Приручника за матурски испит. Заокружити број испред тачног
одговора. Aналазирати следећи HTML код и одабрати којa од понуђених опција
описује резултат приказа HTML кода: `<b><i> Maturski ispit </i></b>`

1. Текст ће бити само подебљан
2. Текст ће бити само искошен
3. **Текст ће бити исписан подебљано и искошено**
4. Неће се применити никакав ефекат на текст

**Питање 169.** из Приручника за матурски испит. Заокружити број испред линије
кода којом се у HTML страницу укључује екстерна CSS датотека `style.css` са
циљем дефинисања изгледа елемената дате странице:

1. `<style type=”text/css”>....</style>`
2. **`<link rel=”stylesheet” type=”text/css” href=”style.css”/>`**
3. `<body style=”background-color:red;”>...</body>`
4. `<a href=" style.css ">CSS датотека</a>`

**Питање 170.** из Приручника за матурски испит. Заокружити број испред тачног
одговора. Који је од наведених начина за укључивање CSS стила најпогоднији за
стилизовање, а посебно за касније одржавање и ажурирање HTML странице:

1. **Увежена екстерна CSS датотека преко хипервезе у заглављу HTML веб странице
*- External Style Sheet***
2. Дефинисан интерни CSS стил у оквиру head секције
`<style type=”text/css”>...</style>` *- Internal Style Sheet*
3. Дефинисан стил у оквиру елемента HTML стране *- Inline style*
4. Не постоји решење за укључивање CSS стила у стилизовање HTML странице

**Питање 171.** из Приручника за матурски испит. Заокружити број испред тачног
одговора. Дефинисан је HTML елемент:
`<div id=”container”> Maturski ispit - EIT</div>`. Које CSS правило дефинише
стил за дати елемент:

1. `container { font-size: 1.5em; }`
2. **`#container { font-size: 1.5em; }`**
3. `.container { font-size: 1.5em; }`
4. `selector container { font-size: 1.5em; }`

**Питање 172.** из Приручника за матурски испит. Заокружити број испред тачног
одговора. Уколико је стил једног `DIV` елемента дефинисан са три класе `blue`,
`black` и `top`, заокружити линију кода којом је елемент исправно дефинисан у
оквиру HTML стране:

1. `<div id=”blue black top”>Maturski ispit -EIT</div>`
2. `<div id=”blue” class=”black” class=”top”>Maturski ispit -EIT</div>`
3. `<div class=”blue” class=”black” class=”top”>Maturski ispit -EIT</div>`
4. **`<div class=”blue black top”>Maturski ispit -EIT</div>`**

**Питање 173.** из Приручника за матурски испит. Заокружити број испред тачног
одговора. Дато је својство и додељена му је вредност:
`background-attachment: fixed;`. Закључити који од понуђених исказа описује
дефинисани стил елемента са позадинском сликом:

1. Позадинска слика се помера са остатком садржаја на страни
2. Позадинска слика се не понавља у оквиру елемента
3. **Позадинска слика је непомична (фиксирана) у односу на остатак садржаја**
4. Позадинска слика се понавља унутар елемента

**Питање 174.** из Приручника за матурски испит. Заокружити број испред
траженог одговора. Дат је следећи код који стилизује три елемента странице
различитим позадинским бојама:

```html
<div style="background-color:red;
    width:300px;
    height:100px;
    position:relative;
    top:10px;
    left:80px;
    z-index:2">
</div>
<div style="background-color:yellow;
    width:300px;
    height:100px;
    position:relative;
    top:-60px;
    left:35px;
    z-index:1;">
</div>
<div style="background-color:green;
    width:300px;
    height:100px;
    position:relative;
    top:-220px;
    left:120px;
    z-index:3;">
</div>
```

Проценити шта од понуђеног описује ефекат извршења горњег кода:

1. **Слој са зеленом позадином је на врху и преклапа остале слојеве**
2. Слој са жутом позадином је на врху и преклапа остале слојеве
3. Слој са црвеном позадином је на врху и преклапа остале слојеве
4. Слојеви се утапају у једну боју – нијансу смеђе

**Питање 175.** из Приручника за матурски испит. Заокружите тачне исказе.
Интернет је:

1. **Интернет је светски систем умрежених рачунарских мрежа**
2. Софтвер за преглед и приказ www страница се сматра Интернетом
3. Подаци који „путују“ светском мрежом и скуп корисника заједно чине Интернет
мрежу
4. **Интернет чини њена хардверска компонента као и систем софтверских слојева
који контролишу различите аспекте њене комуникационе инфраструктуре**

**Питање 176.** из Приручника за матурски испит. Заокружити бројеве испред
тражених одговора. Шта од наведеног представља скуп специјализованих програма
са функцијом веб сервера:

1. **Microsoft Internet Information Services**
2. Microsoft SQL Server
3. **Apache Web Server**
4. Microsoft NT Server

**Питање 177.** из Приручника за матурски испит. Међу понуђеним исказима
заокружити оне које се односе на динамичке веб странице:

1. **Могу приступити базама података**
2. Странице се састоје искључиво од HTML кода
3. Динамичке странице се пишу у CSS језику
4. **Могу слати персонализован садржај појединачним корисницима**
5. **Странице се извршавају на веб серверу, а резултат овог извршавања
представља HTML код**
6. Ажурирање података на сајту је компликованије и спорије него код статичког
сајта

**Питање 178.** из Приручника за матурски испит. Заокружити могуће начине
укључивања CSS стила у оквиру HTML стране:

1. **Увежена екстерна CSS датотека преко хипервезе у заглављу HTML веб странице
*- External Style Sheet***
2. Дефинисан екстерни CSS стил приказивања у прегледачу HTML страница – *CSS
plugin*
3. **Дефинисан интерни CSS стил у оквиру head секције
`<style type=”text/css”>...</style>` - *Internal Style Sheet***
4. **Дефинисан стил у оквиру елемента HTML стране - *Inline style***
5. Дефинисан стил на крају HTML стране изван `head` и `body` секције – *Outline
style*
6. Дефинисан CSS стил у оквиру секције `body`, унутар тага `<css></css>`

**Питање 179.** из Приручника за матурски испит. Написати линију кода којом се
укључује екстерна CSS датотека `style.css` у оквиру заглавља веб странице
`index.html` (датотеке `style.css` и `indeks.html` се налазе у истом
директоријуму):

**`<link rel=”stylesheet” type=”text/css” href=”style.css”/>`**

**Питање 180.** из Приручника за матурски испит. Повезати појмове према
захтеву. Са леве стране су дати нумерисани HTML тагови, а са десне су наведени
индикатори. На линију уписати број којим се HTML таг повезује са одговарајућим
индикатором који ће се видети на HTML страници:

1. `<font color="#ff0003">__`**3.** приказ наслова трећег нивоа
2. `<b>_____________________`**4.** приказ текста дате величине
3. `<h3>____________________`**1.** приказ текста у боји
4. `<font size="3">_________`**2.** приказ подебљаног текста

**Питање 181.** из Приручника за матурски испит. Повезати појмове према
захтеву. Са леве стране су дати нумерисани HTML тагови, а са десне су наведени
индикатори. На линију уписати број којим се HTML таг повезује са одговарајућим
индикатором који ће се видети на HTML страници:

1. `<ol>__________________________` **2.** дефинисање елемента листе
2. `<li>__________________________` **3.** постављање позадинске боје
3. `<body bgcolor="#ffff00">______` **4.** постављање позадинске слике
4. `<body background="0001.jpg">__` **1.** дефинисање нумерисане листе

**Питање 182.** из Приручника за матурски испит. Повезати појмове према
захтеву. Са леве стране су дати нумерисани HTML тагови, а са десне су наведени
индикатори. На линију уписати број којим се HTML таг повезује са одговарајућим
индикатором који ће се видети на HTML страници:

1. `<tr>____________________` **4.** Дефинисање хиперлинка
2. `<td>____________________` **1.** Нови ред у ћелији
3. `<img src="slika.jpg" >__` **2.** Нова ћелија у табели
4. `<a href="index.html" >__` **3.** Уметање слике

**Питање 183.** из Приручника за матурски испит. Са леве стране су дати
интернет сервиси, а са десне стране су дефинисане операције које се извршавају
помоћу тих сервиса. На линију испред дефинисане операције написати број њему
одговарајућег сервиса.

1. `E-mail __` **4.** успостављање везе са удаљеним рачунаром и рад на њему
2. `FTP _____` **3.** приказ HTML веб страница
3. `WWW _____` **1.** слање електронске поште
4. `Теlnet __` **2.** пренос датотекa са удаљеног сервера

**Питање 184.** из Приручника за матурски испит. Повезати појмове према
захтеву. HTML документ може да прими податке од корисника помоћу форми
(формулара). Повежите дате тагове и атрибуте са њиховим дефиницијама:

1. `FORM ____` **3.** Дефинише где проследити податке са форме после предаје
(`submit`) форме
2. `INPUT ___` **4.** Одређује начин на који се подаци са форме шаљу на
дефинисано одредиште (може бити `post` или `get`)
3. `ACTION __` **1.** Основни таг формулара са којим се креира формулар за унос
података од стране корисника
4. `METHOD __` **2.** Дефинише поље за унос податка унутар HTML форме.

**Питање 185.** из Приручника за матурски испит. Направите редослед потребних
корака за приказ статичке веб странице уносом редних бројева на линије испред
описа корака, почев од броја 1 до броја 5.

- **4.** Веб сервер шаље пронађену страну клијенту - веб претраживачу.
- **2.** Корисник захтева да види веб страну (кликом на линк, укуцавањем адресе
у адресну линију веб претраживача и слично)
- **1.** Аутор је креирао страну која се састоји од HTML кода и ставио је на
веб сервер.
- **5.** Веб претраживач обрађује добијени HTML код и приказује кориснику
уредно форматирану страницу са свим елементима (сликама, линковима, табелама,…)
- **3.** Веб сервер проналази HTML страну коју је корисник захтевао

**Питање 186.** из Приручника за матурски испит. Одредите редослед потребних
корака за приказ динамичке веб странице уносом редних бројева (почев од 1) на
линије испред описа корака.

- **6.** Веб претраживач обрађује добијени HTML код и приказује кориснику
страницу са свим елементима.
- **4.** Веб сервер извршава програмски код који је саставни део стране и
креира HTML код.
- **2.** Корисник креира захтев за преглед динамичке веб стране. Захтев се
прослеђује од клијента (веб претраживача) до веб сервера на коме се налази
захтевана страна.
- **1.** Аутор је креирао страну која се састоји од серверских контрола и
инструкција у неком програмском језику и ставио је на веб сервер.
- **3.** Веб сервер обрађује захтев корисника и проналази динамичку страну коју
је корисник захтевао
- **5.** Веб сервер шаље преко Интернета генерисани HTML код веб претраживачу.

**Питање 187.** из Приручника за матурски испит. Уредите појмове према захтеву.
Дат је низ HTML наредби. Уписивањем редног броја на предвиђену линију (почев од
броја 1 до броја 6) поређајте тачним редоследом HTML наредбе у складу са
основном структуром HTML странице:

- **5.** `</body>`
- **2.** `<head>`
- **6.** `</html>`
- **1.** `<html>`
- **3.** `</head>`
- **4.** `<body>`
